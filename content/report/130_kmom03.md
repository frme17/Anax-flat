Kmom03
===============================

Rapport för kursmoment 3.

**Hur känns det att vara styrd till en vertikal grid, hämmande eller stödjande?**<br>
Först tänkte jag att det borde vara bra att ha en grid att luta sig emot när man gör sina designval. Men för mig blev det mest störande. Allt jag hade byggt upp i kmom02 hoppade runt och hamnade lite hipp som happ. Det tog rätt så lång tid att hitta tillbaka till vad jag ville åstadkomma, men samtidigt hålla mig inom ramverket.

**Hur känns det att jobba med en typografiskt horisontell/baseline grid, ser du någon poäng med det?**<br>
Ja, jag ser poänger med det. Det blir snyggare när man har ett jämnt flöde, men att få det att automatiskt bli rätt avstånd i hela sidan, det var mycket krångligt, och jag lyckades nog inte riktigt ända fram.

**Berätta om hur du valde typsnitt till din webbplats.**<br>
Jag tog tre av de förvalada typsnitten. Jag ville ha sans-serif rubriker och serif-text. Jag tycker att det känns bra. För code-fonten ville jag hellre ta någon annan än courier, för den är så ful, men valde i alla fall att ta monospace, som ibland kan bli courier i vissa webbläsare.

**Har du jobbat med liknande layouttekniker sedan tidigare?**<br>
Nej det har jag inte. Allt under designkursen är nytt för mig. Lite allmänna begrepp om typsnitt har jag väl sen tidigare, men annars inget.

**Du börjar se hur man kan jobba med LESS, kommentarer på det?**<br>
Jag gillar LESS, men tycker att det lätt kan bli rörigt när man tilldelar en variabel nya värden på andra ställen. Vilken är det sen som gäller? Sen saknar jag if-statement. Jag ville lägga till en variabel som jag kunde använda för att styra opacity. Tänkte att jag skulle sätta opacity på bakgrundsfärger när vgrid eller hgrid var på, men jag lyckades inte få till det. (typ: if vgrid=true then opacity=0.5)

**Hur uppfattade du nivån på detta kmom? Svårt, lagom, många nya begrepp?**<br>
Jag tycker att det var svårt den här gången. Mycket pilljobb för att få till sidan som jag hade tänkt det.
Ändå är jag inte riktigt nöjd. Jag känner att ramverket mera är i vägen än det hjälper mig.
Det var mycket nya begrepp också. Plus att man ska komma ihåg allt gammalt man gått igenom under tidigare kursmoment.
