Kmom10
===============================

Rapport för kursmoment 10.

##Implementerat##

Jag har valt att endast implementer de obligatoriska momenten i projektet.<br>
Dvs Krav 1, 3 och 4. De redovisas nedan.

###Krav 1 - Analys av användarvänlighet (usability)###

Jag började med att välja sidor att analysera. Helst ville jag att det skulle vara sidor som jag tycker är dåligt utformade, och som jag använder regelbundet.
När man ska göra usability tester ska det ju helst vara någon person som inte varit inne på sidorna förut som gör testerna, men nu var det jag som fick agera försöksperson.
De sidor jag valde var dels kända sidor som används flitigt av många personer och dels två sidor som inte är lika kända.

Jag bestämde mig för olika uppdrag som den fiktiva användaren skulle utföra på de olika sidorna. Noterade alla handgrepp i ett dokument och skrev ner mina betyg i Excel.
Sammanfattade sedan det hela med en lista över snittbetyg per sida.

###Krav 3 - Webbplats###

Här började jag med att välja kund. Eftersom jag har mest erfarenhet av affärsvärlden genom att ha jobbat med redovisningssystem/koncernredovisningssystem (som utvecklare) i många år, så föll valet av Ludviga af Solstråle som naturligt.

Jag letade upp några revisionsbyråer, och tittade på deras webbsidor både innehållsmässigt och designmässigt. Bestämde mig ganska snart för vilken stil jag ville ha på sidorna. Blå färg som tema och bilder på personer och utrustning i konstorsmiljö, gärna med inriktning redovisning/beräkning.

Fonterna hittade jag på Google Fonts. Alla bilder hämtade jag från Pixabay.

Jag valde att kopiera mitt befintliga Anax-flat till projektet. Dels för att det skulle gå fortare och dels för att jag var rätt så nöjd med den Less-struktur som jag hade där.

###Krav 4 - Tema###

Jag gjorde rätt så mycket grundarbete redan i bastemat. Det kundanpassade temat blev mer att sätta de färger som jag kände var de rätta. Även om Paletton är ett bra verktyg så måste man ha en bra grundfärg att utgå ifrån. Funderade ett tag på att införa lite transitions, men kom fram till att det blev ett renare tema utan effekter. Jag tror att Ludviga ville ha ett tema som inte gör för mycket väsen av sig.

##Projektet##

Projektet var egentligen inte svårare än något delmoment i kursen om man gjorde som jag, kopierade Anax-flat. Hade jag börjat med en ny installation, hade jag nog stött på en del problem.

Det var lite oklart om man skulle göra ett eget Git-repository till projektet. Så jag började med det. Tog lite onödig tid visade det sig när jag sedan läste i Gitter att det inte behövdes.
De problem jag stötte på var egentligen av mindre art: Hur får man till svenska texter i bloggens navigering? Letade ganska länge innan jag hittade var jag skulle ändra. Lyckades dock inte få till det med datumen. De är fortfarande på engelska. Ett annat problem, som jag fick ge upp på, var hur man skulle få in flash-bilden i temaväljaren. Jag lyckades också med felet att inte ändra i htaccess filen. När jag laddat upp projektet så fungerade inte länkarna längre. Men det är löst nu.

Det tar längre tid än man tror att jobba med design. Hitta bilder, bestämma fonter och fundera på färger.

Projektet är bra och rimligt stort för kursen. Nu gjorde jag inte några extrauppgifter, mycket beroende på att jag har projektavslut i den C# kurs jag går samtidigt.

##Kursen##

Det är intressant att lära sig teorier om design. Mycket av materialet är bra. Boken "Beutiful Web Design" är väl ok. Hade önskat att den var lite mera praktisk och visade kodexempel på hur man gör. Att jobba med ett färdigt ramverk som Anax-flat känns mer begränsande än det borde vara. Kanske att man kunde ha gått igenom uppbyggnaden av Anax-flat lite mera.
Jag tycker annars att jag har lärt mig mycket less-kod, design och även hur man skriver markdown. Jag skulle absolut rekommendera kursen till andra.

Kursen får betyg 8 av mig.
